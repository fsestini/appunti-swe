\section{Processi software}

Un \gls{processo} ingegneristico consiste in un insieme di attività correlate
atte a trasformare uno o più elementi in \frgnword{input} in un prodotto
\frgnword{output}, consumando risorse. I processi software sono ciò che
caratterizza il lavoro dell'ingegnere del software. Includono una pre ed una
postcondizione e decompongono le attività in incarichi (\frgnword{task}), la più
piccola unità di lavoro soggetta a gestione.

Così come le procedure di un programma, le attività di un processo sono
tipicamente ripetute più volte, in modo iterativo, secondo il principio del
\strong{riuso}.

% TODO Controllo di processo: trattato nella parte di qualità di processo...
% Inserire anche qua?

I processi software si categorizzano in \strong{primari}, di \strong{supporto} e
\strong{organizzativi}.

\subsection{Processi primari}

I processi primari sono messi in atto dalle parti primare di un progetto, quali
l'acquirente, il fornitore, lo sviluppatore, l'utilizzatore e il mantenitore.

\begin{itemize}
  \item Acquisizione;
  \item Fornitura;
  \item Sviluppo;
  \item Gestione operativa (utilizzo);
  \item Manutenzione;
\end{itemize}

\subsection{Processi di supporto}

Questi processi vengono impiegati ed eseguiti da altri processi quando
necessario, e costituiscono supporto al processo che li esegue. Contribuiscono
al successo e alla qualità del prodotto software.

\begin{itemize}
  \item Documentazione;
  \item Gestione di configurazione;
  \item \frgnword{Quality assurance};
  \item Verifica;
  \item Validazione;
  \item Analisi congiunta (\frgnword{joint review});
  \item Revisione (\frgnword{audit});
  \item Risoluzione di problemi;
\end{itemize}

\subsection{Processi organizzativi}

I processi organizzativi sono impiegati dall'azienda nell'atto di implementare e
migliorare costantemente la struttura sottostante costituita da processi e
personale.

\begin{itemize}
  \item Gestione dei processi;
  \item Gestione delle infrastrutture;
  \item Miglioramento di processo;
  \item Formazione del personale;
\end{itemize}

\subsection{Processi, aziende, progetti}

Non esistono processi migliori in generale: i processi vanno selezionati,
adattati e messi in atto appropriatamente in relazione al progetto, il contesto
aziendale e il dominio di applicazione. Un \strong{dominio di applicazione}
definisce un insieme di requisiti, terminologie e funzionalità comuni a tutti i
programmi relativi ad una particolare area dello sviluppo software. Stessi
domini applicativi condividono, ragionevolmente, gli stessi processi software.

\begin{itemize}
  \item Processo standard: riferimento di base, condiviso dalle aziende di uno
    stesso dominio applicativo.
  \item Processo definito: specializzazione di un processo standard, adattato ai
    particolari bisogni dell'azienda. Devono essere chiari, stabili, documentati
    e indipendenti dal modello di ciclo di vita, dalle tecnologie e dal dominio
    applicativo specifici.
  \item Processo di progetto: istanziazione di un processo definito. Consuma le
    risorse dell'azienda per ottenere obbiettivi prefissati e limitati nel tempo
    (progetti).
\end{itemize}

La specializzazione dei processi richiede scelte chiare e accurate, in cui è
necessario definire lo scenario di applicazione, le attività e i compiti
aggiuntivi o specifici e organizzare le relazioni tra i processi specializzati.
Tra i fattori che influiscono nella specializzazione vi sono:

\begin{itemize}
  \item Dimensione e complessità del progetto;
  \item Rischi legati al dominio applicativo e alle tecnologie in uso;
  \item Competenze ed esperianza delle risorse umane;
  \item Fattori dipendenti dal contratto in essere;
\end{itemize}

\subsection{Principio di miglioramento continuo}

L'organizzazione interna dei processi deve seguire il principio del
miglioramento continuo della qualità. Il \strong{ciclo di Deming} (o ciclo PDCA)
è un modello iterativo studiato per questo scopo, in un'ottica a lungo raggio.
Esso è strutturato in quattro stadi, quattro attività aggiuntive che realizzano
il miglioramento:

\begin{enumerate}
  \item \strong{\frgnword{Plan}}: pianificare gli obbiettivi di miglioramento;
  \item \strong{\frgnword{Do}}: eseguire tutte le attività pianificate, senza
    eccezioni. Il rigore è essenziale per essere tracciabili: le attività
    sono analizzabili solo se ripetibili;
  \item \strong{\frgnword{Check}}: verificare i risultati del processo e
    confrontarli con le aspettative;
  \item \strong{\frgnword{Act}}: agire per risolvere i problemi emersi,
    applicando correzzioni;
\end{enumerate}
